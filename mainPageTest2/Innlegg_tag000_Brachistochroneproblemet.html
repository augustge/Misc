

Isaac Newton ble i 1696 gitt følgende utfordring:

<blockquote>
    Gitt to punkter A og B i et tyngdefelt. Dersom en perle begynner i ro i punkt A, hva er formen på den kurven perlen må trille langs for fortest mulig å nå punkt B?
</blockquote>

Det sies at Newton kom opp med en løsning allerede neste dag. La oss se nærmere på problemet:

<img src="https://upload.wikimedia.org/wikipedia/commons/thumb/3/37/Brachistochrone.svg/600px-Brachistochrone.svg.png"></img>


Vi beskriver punktene A og B med koordinatene
$$
    A=(x_a,y_a) \mbox{ og } B=(x_b,y_b)
$$

Den totale tiden T perlen bruker på å trille fra A til B kan vi skrive som et integral over infinitesimale tidsteg

$$
    T=\int_{t_a}^{t_b} dt
$$

og siden fart er gitt som <i>v dt = ds</i> får vi

$$
    T=\int_{A}^{B} \frac{1}{v}ds
$$

Siden <i>ds</i> er et infinitesimalt linjestykke kan vi tenke på <i>ds</i> som hypotenusen i en rettvinklet trekant med kateter
<i>dx</i> og <i>dy</i>. Da kan vi bruke pythagoras til å si at

$$
    T=\int_{A}^{B} \frac{1}{v}\sqrt{dx^2+dy^2}= \int_{x_a}^{x_b}\frac{ 1 }{v} \sqrt{ 1+\left( \frac{dy}{dx} \right)^2 }dx
$$

Vi tenker oss at perlen ikke opplever friksjonskrefter, noe som betyr at energi er bevart. Ved å likestille den kinetiske enerien med den potensielle energien fra tyngefeltet, får vi

$$
    \frac{1}{2}mv^2=mgy \Rightarrow v = \sqrt{2gy}
$$

Problemet ligger altså i å minimere

$$
    T= \frac{1}{\sqrt{2g}}\int_{x_a}^{x_b} \sqrt{ \frac{ 1+\left( y' \right)^2}{y} }dx
$$

For å forhindre grisete regning definerer vi nå

$$
    F(y,y') \equiv \frac{1}{\sqrt{2g}}\sqrt{ \frac{ 1+\left( y' \right)^2}{y} }
$$

og studerer en liten endring $\delta T$ i perlens reisetid:

$$ \begin{aligned}
    \delta T
    &= \delta \int_{x_a}^{x_b}F dx \\
    &= \int_{x_a}^{x_b}\left( \frac{\partial F}{\partial y}\delta y+\frac{\partial F}{\partial y'}\delta y'\right)dx \\
    &= \int_{x_a}^{x_b}\frac{\partial F}{\partial y}\delta y dx + \int_{x_a}^{x_b} \frac{\partial F}{\partial y'}\frac{d(\delta y)}{dx} dx \\
    \end{aligned}
$$

Vi bruker nå delvis integrasjon på siste ledd i integralet ved å

$$
    \mbox{integrere } \frac{d}{dx}(\delta y) \mbox{ og derivere } \frac{\partial F}{\partial y'}
$$

Det gir

$$
    \begin{aligned}
    \int_{x_a}^{x_b} \frac{\partial F}{\partial y'}\frac{d(\delta y)}{dx} dx = \left[ \frac{\partial F}{\partial y'}\delta y \right]_{x_a}^{x_b}-\int_{x_a}^{x_b} \delta y \frac{d}{dx}\left(\frac{\partial F}{\partial y'}\right) dx
    \end{aligned}
$$

Vi ønsker ikke å tillate variasjoner i kurvens endepunkter siden disse skal holdes fast i punktene A og B.
Det betyr at
$$
    \delta y(x_a)=\delta y(x_b)=0 \mbox{ og derfor } \left[ \frac{\partial F}{\partial y'}\delta y \right]_{x_a}^{x_b} = 0
$$

Vi sitter altså igjen med at en liten endring $ \delta T$ i perlens reisetid er gitt som

$$ \begin{aligned}
\delta T &= \int_{x_a}^{x_b}\frac{\partial F}{\partial y}\delta y dx-\int_{x_a}^{x_b} \delta y \frac{d}{dx}\left(\frac{\partial F}{\partial y'}\right) dx \\
&= \int_{x_a}^{x_b}\left(\frac{\partial F}{\partial y}-\frac{d}{dx}\left[\frac{\partial F}{\partial y'}\right]\right)\delta y dx
\end{aligned}
$$

Siden det ikke finnes noen maksimal tid perlen kan bruke kan vi trygt si at kurven som gir minimal reisetid fremkommer av å kreve at endringen i reisetid er forsvinnende:
$\delta T = 0 $.
Vi får altså

$$
    \int_{x_a}^{x_b}\left(\frac{\partial F}{\partial y}-\frac{d}{dx}\left[\frac{\partial F}{\partial y'}\right]\right)\delta y dx=0
$$

som må bety at

$$
    \frac{d}{dx}\left[\frac{\partial F}{\partial y'}\right]-\frac{\partial F}{\partial y}=0
$$

Denne likningen kalles Euler-Lagrange likningen og gjelder for en generell situasjon der man ønsker å gjøre $ \int F(x,y,y') dx $ stasjonær.
For å forenkle regningen kan det være hensiktsmessig å benytte Beltramis identitet. Den finner vi lett ved å derivere <i>F</i> med hensyn på <i>x</i>:

$$
    \frac{dF}{dx}=\frac{\partial F}{\partial y}y'+\frac{\partial F}{\partial y'}y''  \mbox{ siden } \frac{\partial F}{\partial x}=0
$$

Vi løser likningen for

$$
    \frac{\partial F}{\partial y}y' \mbox{ og finner } \frac{\partial F}{\partial y}y'=\frac{dF}{dx}-\frac{\partial F}{\partial y'}y''
$$

Med dette i tankene multipliserer vi Euler-Lagrange med <i>y'</i> og får

$$
    y'\frac{d}{dx}\left[\frac{\partial F}{\partial y'}\right]-y'\frac{\partial F}{\partial y}=y'\frac{d}{dx}\left[\frac{\partial F}{\partial y'}\right]+\frac{\partial F}{\partial y'}y''-\frac{dF}{dx}=0
$$

Ved å kjenne igjen produktregelen får vi da

$$
    \frac{d}{dx}\left( y'\frac{\partial F}{\partial y'}-F\right)=0
$$

Vi kan altså si at uttrykket
$$
    y'\frac{\partial F}{\partial y'}-F
$$
må være en konstant. Denne konstanten kaller vi
$-C/\sqrt{2g}$.
Da har vi

$$
    \begin{aligned}
    C &=\sqrt{2g}\left[ F-y'\frac{\partial F}{\partial y'}\right] \\
    &=\sqrt{\frac{1+y'^2}{y}}-y'\frac{\partial }{\partial y'}\sqrt{\frac{1+y'^2}{y}} \\
    &=\frac{1}{\sqrt{y}}\sqrt{1+y'^2}-\frac{1}{\sqrt{y}}\frac{y'^2}{\sqrt{1+y'^2}} \\
    &=\frac{1}{\sqrt{y}}\frac{1}{\sqrt{1+y'^2}} \\
    \end{aligned}
$$

Dette betyr, ved å introdusere nok en konstant
$k^2=1/C^2$, at

$$
    \left[ 1+\left(\frac{dy}{dx}\right)^2 \right] y = k^2
$$

eller, om du vil,

$$
    \left[ dx^2+dy^2 \right] y = k^2 dx^2
$$

som løses av

$$
    \begin{aligned}
    x(t)&=\frac{1}{2}k^2(t-\sin t) \\
    y(t)&=\frac{1}{2}k^2(1-\cos t) \\
    \end{aligned}
$$

Dette er likningene for en sykloide - et punkt på en trillende sirkel.

<p id="image"><img id="IMG" src="notShow_TAG1_Brachistochrone.gif">
<p>
<p id="image"><img id="IMG" src="http://38.media.tumblr.com/739ac4cbb3ca3755c878217a51821e95/tumblr_n88735XnO61qd5dslo1_500.gif">
<p>
