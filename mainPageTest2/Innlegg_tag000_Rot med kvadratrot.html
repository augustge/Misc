
I matematikk snubler man ofte over likninger som ser fullstendig uløselige ut. Et eksempel er følgende likning

$$ x=\sqrt{x+\sqrt{x+\sqrt{x+\sqrt{x+\sqrt{x+\sqrt{x+\sqrt{x+...}}}}}}} $$

Merkelig nok gjør det faktum at mønsteret på høyre side fortsetter til uendelig at denne likningen er lett å løse. Vi kan ta kvadratet av begge sider for å få

$$ x^2=x+\sqrt{x+\sqrt{x+\sqrt{x+\sqrt{x+\sqrt{x+\sqrt{x+\sqrt{x+...}}}}}}} $$

Ved nå å trekke fra <i>x</i> på begge sider kan vi studere det som er igjen på høyresiden

$$ x^2-x=\sqrt{x+\sqrt{x+\sqrt{x+\sqrt{x+\sqrt{x+\sqrt{x+\sqrt{x+...}}}}}}} $$

det som står på høyresiden er nemlig det samme som det vi startet med. Det må altså fremdeles være sant at dette kan kalles for <i>x</i>. Vi får altså

$$ x^2-2x=0 $$

som løses av

$$ x=0 \mbox{ og } x=2. $$

Vi kunne forutsett $x=0$, mens $x=2$ er litt mer overraskende. Funksjonen

$$ f(x)=\sqrt{x+\sqrt{x+\sqrt{x+\sqrt{x+\sqrt{x+\sqrt{x+\sqrt{x+...}}}}}}} $$

tilfredsstiller altså

$$ f(0)=0 \mbox{ og } f(2)=2. $$

La oss finne de andre verdiene ved å gjenta trikset over. Det gir

$$ f(x)^2-f(x)-x=0 $$

Problemet er at mange av disse verdiene ikke gir mening.
Først og fremst må vi forkaste alle de negative løsningene – de er et resultat av at vi var
nødt til å kvadrere begge sider av likhetstegnet i utledningen over. plotter vi funksjonen får vi altså følgende figur:

<img id="IMG" src="notShow_TAG1_Rot_med_kvadratrot.png">

Det er fortsatt problemer med negative x-verdier. Grunnen til dette ligger i at vi nokså upresist har fortalt at funksjonen fortsetter mot uendelig ved å sette tre prikker (<i>...</i>).
En mer rigid måte å definere funksjonen på vil være ved hjelp av rekker. Vi sier at

$$ z_{n+1}=x+\sqrt{z_n} $$

og ser at grenseverdien når
<span lang="latex"> n\rightarrow \infty</span>
er

$$ f(x)=\lim_{n \rightarrow \infty} z_n = \sqrt{x+\sqrt{x+\sqrt{x+\sqrt{x+\sqrt{x+\sqrt{x+\sqrt{x+...}}}}}}} $$

Vi fant at $f(0)=0$. Det må bety at $z_0=0$ siden

$$ f(0)= \lim_{n\rightarrow \infty}=\sqrt[n]{z_0}=1 \mbox{ for } z_0>0 $$

Videre kan ikke funksjonen $f(x)$ ta negative $x$-verdier ettersom vi da ville fått kvadratrøtter av negative tall,
noe som ville vist seg å være problematisk. Vi har altså funnet at tallene er gitt av

$$
    \sqrt{x+\sqrt{x+\sqrt{x+\sqrt{x+\sqrt{x+\sqrt{x+...}}}}}}= \begin{cases} \frac{1}{2}+\frac{1}{2}\sqrt{1+4x} & \mbox{ for } x>0 \\ 0 & \mbox{ for } x=0 \end{cases}
$$

Det er veldig overraskende denne uendelige sekvensen av kvadratrøtter av kvadratrøtter skal bli et heltall

$$
    \sqrt{2+\sqrt{2+\sqrt{2+\sqrt{2+\sqrt{2+\sqrt{2+...}}}}}}=2
$$

Det kan da være interessant å hvilke <i>x</i>-verdier som vil gi heltall for </i>f(x)</i>. Også det er ganske lett å finne ut. Vi begynner med å sette uttrykket lik et positivt heltall n:

$$
    n=\frac{1}{2}+\frac{1}{2}\sqrt{1+4x}
$$

vi multipliserer med 2, trekker fra 1 og kvadrerer begge sider:

$$
1+4x=4n^2-4n+1 \mbox{ som gir } x = n(n-1)
$$

Altså er $f(x)$ et heltall dersom $x$
kan skrives som et produkt av to naboheltall:

$$
\begin{aligned}
    f(1\cdot 2)&=f(2) =2 \\
    f(2\cdot 3)&=f(6) =3 \\
    f(3\cdot 4)&=f(12)=4 \\
    f(4\cdot 5)&=f(20) =5 \\
    \vdots \ \ \ \ \vdots \ \ \ \  &= \ \ \ \  \vdots \ \ \ \  \vdots \\
    f((n-1)n)&=f(n^2-n)=n \\
\end{aligned}
$$
